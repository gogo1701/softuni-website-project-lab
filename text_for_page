
// alabala


Търговия

През 12 век в Северна Европа е основан Ханзейският съюз, начело с град Любек.
 В състава на съюза влизат много северни градове на Свещената Римска империя – Амстердам, Кьолн, Бремен, Хановер и Берлин, 
 както и други региони – например Брюге и Гданск. Съюзът осъществява посредническа търговия между Западна, Северна и Източна Европа, влиза в търговски отношения с много други градове, например Берген и Новгород.

В края на 13 век венецианският пътешественик Марко Поло се отправя по Пътя на коприната към Китай,
 а при завръщането си щателно описва видяното по време на пътешествието, откривайки за западния човек света на Азия и Изтока. След него на Изток се отправя голям брой мисионери – Гийом дьо Рубрук, Джовани Плано Карпини, Андре дьо Лонжумо, Одорик Порденоне, Джовани де Мариньоли, Джовани ди Монте Корвино, и пътешественици като Николо Конти.



Развитие на науката и техниката

Типичен изглед от университетски двор. Оксфордският, Кембриджкият и много други университети са основани по това време.
През 12 – 13 век в Европа започва подем на технологиите и нововъведенията в средствата за производство, което способства за икономическия ръст. За по-малко от столетие са направени повече изобретения, отколкото за предните хиляда години.

Изобретени и открити са пушката, очилата, артезианските кладенци, както и са внедрени чужди открития: барутът, коприната, компасът и астролабията, които идват от Изток. Постигнат е голям напредък в корабостроенето, въведени са часовниците. 
В същото време огромно количество гръцки и арабски трудове по медицина и други науки са преведени и разпространени из цяла Европа.



Ранно средновековие
 Основна статия: Ранно средновековие
Ранното средновековие е условен период от европейската история, започващ с разпадането на Римската империя.
[5] То продължава около 5 века, приблизително от 500 до 1000 година. Основните събития и процеси,
 характерни за него са Великото преселение на народите, походите на викингите, възникването на кралствата на остготите 
 в Италия и вестготите в Аквитания и на Пиренейския полуостров и образуването на държавата на франките,
  която в периода на своя разцвет заема голяма част от Европа. Възниква ислямът и започва да разширява влиянието си.
   Северна Африка и Испания влизат в състава на Арабския халифат. На Британските острови съществуват множество
    малки кралства на англите, 
саксите и келтите, появяват се държави в Скандинавия, а също така в Централна и Източна Европа.



Късно средновековие

 Основна статия: Късно средновековие
Повечето историци определят продължителността на Късното средновековие от XIV до XV век, макар че краят на периода не е уточнен. В западноевропейската наука той обичайно се свързва с епохата на Великите географски открития (1492 година), падането на Константинопол (1453 година), откриването на печатарската пресаи дори с началото на Реформацията (1517 г.). Късното средновековие съвпада с началото на Ренесанса.

През този период се наблюдават: въздигането на Русия и справянето ѝ с татарската заплаха от изток, османското нападение в Югоизточна Европа, изгонването на арабите от Испания, протичането на Стогодишната война, Великите географски открития.

Около 1300 г., периодът на развитие и разцвет на Европа завършва с цяла серия от бедствия, като Големият глад от 1315 – 1317 г., 
който настава поради необикновено студените и дъждовни лета, погубили реколтите. След глада и болестите започва Черната смърт, 
епидемия от чума, която унищожава повече от половината европейско население. Разрушаването на социалния строй довежда до масови вълнения – именно през този период избухват известните селски войни в Англия и Франция, като Жакерията. 
Депопулацията на европейското население е довършена от опустошенията, настъпили с монголо-татарските нашествия и Стогодишната война.
